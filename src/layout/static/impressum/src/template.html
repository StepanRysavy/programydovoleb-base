<div class="layout-static layout-static-impressum">
	<div class="content">
		<h1>O projektu <br>Programy do voleb</h1>
		<p><b>Programy do voleb</b> vznikly v roce 2018 jako projekt mě, Štěpána Ryšavého, a proto dovolte, dále budu mluvit v první osobě.</p>
		<p>Projekt jsem vytvořil s cílem usnadnit každému, kdo se zajímá o volby, kandidáty a volební programy, aby je našel přehledně a na jednom místě. Zejména v době informační přehlcenosti a sociálních sítí, kdy včerejší obsah je mimo dosah, je dobré mít místo, které je stálé a univerzální, ale zároveň je přímo zaměřené na jednu jedinou věc.</p>
		<p>Kdybych měl shrnout myšlenku celého projektu do jedné věty, řekl bych, že to je něco jako wikipedie o českých volbách, ale hezčí a s více funkcemi.</p>
		<h2>Jak projekt vzniká</h2>
		<p>Původní verze vycházela hlavně z informací, které uvolňoval <outbound-link href="https://www.czso.cz/csu/czso/podminky_pro_vyuzivani_a_dalsi_zverejnovani_statistickych_udaju_csu">Český statistický úřad</outbound-link>. Ty jsem spojoval s profily stran a kandidátů na sociálních sítích, jejich webovkami nebo třeba jejich rozhovory pro veřejnoprávní média.</p>
		<p>Od senátních voleb v roce 2019 se snažím přidat i něco víc. Data z ČSÚ jsou ale k dispozici až měsíc dva před volbami, proto musím některé věci připravovat poněkud naslepo. To znamená monitoring médií, sociálních sítí, sbíraní tipů (děkuji každému, kdo je posílá), oslovování stran nebo kandidátů, získávání svolení k použití fotek a další.</p>
		<p>V době, kdy se teprve skládají kandidátky, se mohou měnit složení, názvy, pořadí lidí, může nějaká strana i z koalice vypadnout, celý web na to musí být schopný velmi pružně reagovat, mění se všechny vazby, odkazy na stránky, apod.</p>
		<p>A zároveň, jakmile se rozhodnu pro nějakou funkcionalitu, musím počítat s tím, že chci ke všem přistupovat stejně. Například u evropských voleb měl každý kandidát prostor odpovědět na 4 otázky a připojit fotku a sociální sítě. Kandidátů bylo nakonec přes 800, možnost odpovědět a přidat fotku využila pětina.</p>
		<p>Měsíce příprav a shánění informací nakonec vyvrcholí volebním týdnem. V té době je projekt nejnavštěvovanější, protože až tehdy většina lidí začne shánět informace, kdo je kdo, kdo co chce, kdo jde s kým, a vlastně co chtějí dělat. Během volebního týdne jdou počty návštěvníků webu do vyšších desítek tisíc, počet navštívených stránek přesáhl milion. Ano, nemůže se to rovnat zpravodajským serverům, Seznamu, Novinkám, iRozhlasu, ale to ani není cílem. Je mi jasné, že téma politiky je těžké, není atraktivní, zajímá jen některé, a i to mnohdy až poslední týden nebo den.</p>
		<h2>Financování</h2>
		<p>Celý projekt jsem dodnes financoval ze svého. Naštěstí největším vkladem je čas, celý web programuji, připravuji grafiku, komunikuji na sociálních sítích. Jediným nutným výdajem je tak pouze menší poplatek za doménu a za hosting webu .. a je to necelá tisícovka ročně.</p>
		<p>Druhým nákladem je reklama. Nejsem známý jako Petr Čech, Kovy, Lucie Bílá nebo různí influenceři. A Facebook už dávno není tak nakloněn přirozenému šíření informací, ale radši za lidi rozhoduje, co je asi bude zajímat. Proto pokud se mají lidé o projektu dozvědět, musím jim jít naproti, prorazit bublinu, umět oslovit i na opačné straně republiky.</p>
		<p>Něco zvládnu díky aktivitě na sociálních sítích, ale rychlejší a poměrně nestranná cesta je reklama. Proto jsem se rozhodl místo placení různých školení a služeb nebo HBO dávat peníze do reklamy.</p>
		<p>Zároveň jsem úspěšně prošel registrací u společností Facebook i Google pro reklamu, která se týká politických témat, takže u podobných reklam je vidět i přímo odkaz na <outbound-link href="https://www.facebook.com/ads/library/?active_status=all&ad_type=all&country=CZ&impression_search_field=has_impressions_lifetime&view_all_page_id=1033702273421005&sort_data[direction]=desc&sort_data[mode]=relevancy_monthly_grouped">přehled reklam</outbound-link>, jejich dopad, úspěšnost atd. Na každé volby jsem zatím měl limit několika tisíců korun, které šly pouze z mé kapsy.</p>
		<template v-if="enhanced && enhanced.donio && enhanced.donio.active && enhanced.donio.active === 1">
			<h2>Donio kampaň srpen a září 2020</h2>
			<div class="donio">
				<p>Po delší úvaze jsem se rozhodl vyzkoušet crowdsourcingovou kampaň a vybral k tomu <strong><outbound-link :href="enhanced.donio.link">portál Donio</outbound-link></strong>, na kterém poběží do voleb kampaň. Pokud vám dává tento projekt smysl, můžete tam přispět a pomoct tak jeho šíření.</p>
				<br>
				<p><outbound-link :href="enhanced.donio.link" class="button button-primary">Chci projekt podpořit</outbound-link></p>
			</div>
			<h2>Proč jsem to doteď nezkusil?</h2>
		</template>
		<h2 v-if="!(enhanced && enhanced.donio && enhanced.donio.active && enhanced.donio.active === 1)">Důvody a limity</h2>
		<p><strong>Důvodem</strong> je, že díky tomu může projekt opravdu být nezávislý až nestranný. Nemusím se limitovat názory investorů, nedostanu se pod tlak, že "my jsme ti dali peníze a teď bys měl dělat tohle a tamto", vyhnu se mediálním skandálům typu "na projekt mu dali peníze ti a proto je to nedůvěryhodné, určitě něco zamlčuje, někoho tlačí", ať se jedná o organizace, firmy nebo třeba EU nebo jiné fondy.</p>
		<p>Hlavně jsem na projektu nechtěl mít reklamy, ani na sekačky, ani na půjčky, ani žádné jiné produkty. Chci nabídnout lidem přehledně a nerušeně to, co mi samotnému chybí a proč jsem tento projekt začal dělat: informace k volbám, přehledně, na jednom místě, bez rušivých prvků.</p>
		<p><strong>Jenže potom</strong> mám vlastními financemi omezené možnosti, koho až dokážu reklamou oslovit a dát mu vědět o tomto projektu. Přestože se setkávám s vesměs pozitivní odezvou na tento projekt, nemohu v něm utopit veškeré své peníze.</p>
		<p>Nechci z webu dělat cirkus. Ani se tak vyjadřovat. Nechci projekt bulvarizovat, nechci se cpát pod tweety jiných ani suplovat zpravodajství. Hlavně nechci, aby lidé za tyto informace platili.</p>
		<p>Proto přemýšlím, jak ho dostat k více lidem. Někde pomáhají ankety, jinde otázky kandidátům, někoho zaujme možnost si tipnout vítěze či odhadnout výsledek voleb, úspěšná byla volební kalkulačka, kterou pak používal například portál E15. Vždy nejvíc potěší, když lidem projekt něco dá a pak ho sdílí, protože jim přijde, že to má smysl a je to užitečné.</p>
		<h2>Krátce o mně</h2>
		<div class="photo">
			<person-photo :data="{photo: 'https://programydovoleb.cz/static/profilovka.jpg'}"></person-photo>
		</div>
		<p>Jmenuji se Štěpán Ryšavý, pocházím z Turnova a pokud máte <outbound-link href="https://twitter.com/stepanrysavy">twitter</outbound-link>, nejspíš mě potkáte tam. Profesně jsem reklamkář, designer a programátor, kdo by potřeboval vědět přesněji, zde je <outbound-link href="https://www.linkedin.com/in/stepanrysavy/">můj LinkedIn</outbound-link>. Webům a reklamě se profesně věnuji přes deset let a u monitoru s klávesnicí sedím už přes 20 let. I díky tomu mnoho peněz ušetřím, nemusím nikoho dalšího platit, aby tento můj projekt realizoval.</p>
		<p>Vždy jsem se zajímal o politiku, ale nejsem z politického těsta. Své volební preference a názory nechávám u tohoto projektu stranou a dávám stejný prostor každému. Nechť je v demokratické soutěži a u voleb hodnotí voliči, ne já. A protože mě vždy bavilo dělat weby, tak jsem to propojil.</p>
		<p>Pokud vás cokoli zajímá, napište mi, odpovím, vysvětlím, dobré tipy zapracuji: <outbound-link href="mailto:stepan.rysavy@programydovoleb.cz">stepan.rysavy@programydovoleb.cz</outbound-link>. Nebo se třeba můžeme potkat někde v Praze.</p>
	</div>
	<share-block />
	<div class="goto">
		&larr; <router-link to="/">Zpět na úvodní stránku</router-link>
	</div>
</div>
